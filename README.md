
Τι είναι;
=========

Οι κάδοι - μπασκέτες είναι ένας νέος τύπος κάδων ο οποίος μέσω του σχεδιασμού του που παραπέμπει άμεσα στο γνωστό παιχνίδι της καλαθοσφαίρισης, προσκαλεί τους μαθητές ενός σχολείου (ή και ενήλικες μιας πλατείας λ.χ.) να πετάξουν τα σκουπίδια τους στον κατάλληλο κάδο στοχεύοντας στο στεφάνι, όπως δηλαδή θα έκαναν σε μια κανονική μπασκέτα.

Τι προσφέρουν αυτοί οι κάδοι
============================

Οι μαθητές χρησιμοποιώντας αυτούς τους κάδους μαθαίνουν να αντιμετωπίζουν ένα τόσο σοβαρό αλλά ξεχασμένο από την εκπαίδευση ζήτημα, με ενθουσιασμό και ενδιαφέρον. Μέσω της μπασκέτας που προσφέρει ο κάδος, ο μαθητής εισαγάγεται με πολύ όμορφο τρόπο σε ένα πολύ σοβαρό ζήτημα συμμετέχοντας αυθόρμητα σε ένα παιχνίδι. Αυτή η "παιχνιδιάρικη" προσέγγιση στο ζήτημα των σκουπιδιών, δίνει τη δυνατότητα σε έναν νέο άνθρωπο να διαμορφώσει μια οικολογική συνείδηση που θα τον συντροφεύει όσο μεγαλώνει.

Πώς θα κατασκευαστούν;
======================

Για να κρατηθεί το κόστος αλλά και το βάρος χαμηλό επιλέχθηκε το OSB. Παρ' ότι ως υλικό είναι φθηνό, με την κατάλληλη συντήρηση προσφέρεται για κάθε είδους κατασκευές εξωτερικού χώρου με ιδιαίτερα μεγάλη αντοχή στον χρόνο. Το μεγαλύτερο μέρος της κατασκευής χρησιμοποιεί ξυλεία OSB και ένα πολύ μικρό μέρος ξύλο πεύκης για μεγαλύτερη σταθερότητα. Το στεφάνι θα είναι μεταλλικό.


Γιατί η κατασκευή περιλαμβάνει 3 κάδους;
========================================

Η κατασκευή περιλαμβάνει 3 κάδους γιατί κάθε ένας από αυτούς αφορά και διαφορετικό τύπο απορριμάτων. Επίσης, επειδη οι 3 κάδοι θα σχηματίζουν ένα τρίγωνο με κάθε έναν να κοιτά προς διαφορετική κατεύθυνση, η συνολική κατασκευή θα έχει μεγαλύτερη αντοχή ενώ δεν θα υπάρχει κίνδυνος να αντραπεί.


Χρονοδιάγραμμα
==============

Ποσοστό ολοκλήρωσης της κατασκευής: 92%



| Ημερομηνίες	| Διάρκεια | Περιγραφή Εργασιών 																		|
|---------------|----------|--------------------------------------------------------------------------------------------|
| 30/09 - 2/10 | 3 Ημ.    | Κατασκευή των υπόλοιπων δύο κάδων. Πρώτη πρόβα με ρίψης διαφόρων σκουπιδιών. Η κατασκευή φαίνεται να εκπληρώνει τον σκοπό της με επιτυχία. Μένει να προσαρμοστούν τα μεταλλικά ποδαράκια, τα στεφανια και το πλέγμα στον πάτο. Επίσης μένει και να βαφτούν στα κατάλληλα χρώματα. 					|
| 27/09  - 30/10 | 4 Ημ.    | Κατασκευή του πρώτου κάδου-μπασκέτα. Γίνονται κάποιες αλλαγές σε σχέση με τον αρχικό σχεδιασμό. Στην ράχη που στηρίζει το ταμπλό παρατηρήθηκε πως οι νοβοπανόβιδες δεν ήταν καλή λύση μιας και έσκιζαν το ξύλο και δεν "έπιαναν" καλά στο OSB. Προτιμήθηκαν οι βίδες με παξιμάδια και ροδέλες οι οποίες ενώ συγκρατούν πολύ καλύτερα το ταμπλό στον κάδο, δίνουν και τη δυνατότητα αποσυναρμολόγησης για ευκολία στην μεταφορά.|
| 22/09  -25/09 | 4 Ημ.    |  Μέτρημα και κόψιμο του φύλλου OSB στις κατάλληλες διαστάσεις για όλα τα κομμάτια.										|
| 20/09  -21/09       | 4 Ημ.  | Έρευνα και αγορά πρώτων υλών και εργαλείων. Επίσης γίνονται τα πρώτα σχέδια στον υπολογιστή. |
| 17/09  -20/09       | 3 Ημ.  | Συγγραφή της τεκμηρίωσης και των οδηγιών κατασκευής|


Wiki
====

 Στην κατηγορία [Wiki](https://github.com/ellak-monades-aristeias/Kadoi-mpasketes/wiki) υπάρχουν περισσότερες πληροφορίες σχετικά με την πρόοδο και τις λεπτομέρειες κατασκευής ενώ επίσης θα προστεθεί και φωτογραφικό υλικό.
