
Τι ακριβώς είναι οι Κάδοι-μπασκέτες;
====================================

Οι κάδοι - μπασκέτες είναι ένας νέος τύπος κάδων ο οποίος μέσω του σχεδιασμού του που παραπέμπει άμεσα στο γνωστό παιχνίδι της καλαθοσφαίρισης, προσκαλεί τους μαθητές ενός σχολείου να πετάξουν τα σκουπίδια τους στον κατάλληλο κάδο στοχεύοντας στο στεφάνι, όπως δηλαδή θα έκαναν σε μια κανονική μπασκέτα.

Πώς βοηθούν στη διαμόρφωση οικολογικής συνείδησης;
==================================================

Οι μαθητές χρησιμοποιώντας αυτούς τους κάδους μαθαίνουν να αντιμετωπίζουν ένα τόσο σοβαρό αλλά ξεχασμένο από την εκπαίδευση ζήτημα, με ενθουσιασμό και ενδιαφέρον. Μέσω της μπασκέτας που προσφέρει ο κάδος, ο μαθητής εισαγάγεται με πολύ όμορφο τρόπο σε ένα πολύπλοκο ζήτημα συμμετέχοντας αυθόρμητα σε ένα παιχνίδι. Αυτή η "παιχνιδιάρικη" προσέγγιση στο πρόβλημα των σκουπιδιών, δίνει τη δυνατότητα σε έναν νέο άνθρωπο να διαμορφώσει μια οικολογική συνείδηση που θα τον συντροφεύει όσο μεγαλώνει. Επίσης μέσω αυτής της κατασκευής οι μαθητές θα διευκολύνουν το έργο των καθαριστών μιας και θα μπορούν να χρησιμοποιούν τα σκουπίδια του προαυλίου για να συμμετέχουν στο παιχνίδι ρήψης σκουπιδιών στις μπασκέτες.

Υλικά και τρόπος κατασκευής
===========================

Για να κρατηθεί το κόστος αλλά και ιδιαίτερα βάρος χαμηλό επιλέχθηκε το OSB. Παρ' ότι ως υλικό είναι φθηνό, με την κατάλληλη συντήρηση προσφέρεται για κάθε είδους κατασκευές εξωτερικού χώρου με ιδιαίτερα μεγάλη αντοχή στον χρόνο. Το μεγαλύτερο μέρος της κατασκευής χρησιμοποιεί ξυλεία OSB και ένα πολύ μικρό μέρος ξύλο πεύκης 30 mm για μεγαλύτερη σταθερότητα στη βάση της μπασκέτας. Στους κάδους χρησιμοποιήθηκαν πηχάκια για την σύνδεση των τεσσάρων πλευρών τις οποίες και κρατούν σε σταθερή γωνία με 2-3 βίδες σε κάθε πλευρά. Επέλεξα να μην μπει πάτος ώστε να αποφευχθεί η συγκέντρωση υγρών από μισοάδεια μπουκάλια στο κάτω μέρος. Επειδή όμως χρειάζεται μια υποστήριξη για τη σακούλα και τα σκουπίδια, το ρόλο του πάτου θα τον παίζει πλαστικό πλεγμα που θα προσαρμοστεί στο κάτω μέρος με την βοήθεια συραπτικού. Το μεταλλικά στεφάνια είναι παιδικό μέγεθος και θα αγορασθούν απο online κατάστημα.


Γιατί η κατασκευή περιλαμβάνει 3 κάδους;
========================================

Η κατασκευή περιλαμβάνει 3 κάδους γιατί κάθε ένας από αυτούς αφορά και διαφορετικό τύπο απορριμάτων. Επίσης, επειδη οι 3 κάδοι θα σχηματίζουν ένα τρίγωνο με κάθε έναν να κοιτά προς διαφορετική κατεύθυνση, η συνολική κατασκευή θα έχει μεγαλύτερη αντοχή ενώ δεν θα υπάρχει κίνδυνος να αντραπεί.


Χρονοδιάγραμμα
==============

Ποσοστό ολοκλήρωσης της κατασκευής: 92%



| Ημερομηνίες	| Διάρκεια | Περιγραφή Εργασιών 																		|
|---------------|----------|--------------------------------------------------------------------------------------------|
| 5/10 - 7/10  | 2 Ημέρες   | Ολοκλήρωση των εργασιών.
| 30/09 - 2/10 | 3 Ημέρες   | Κατασκευή των υπόλοιπων δύο κάδων. Πρώτη πρόβα με ρίψης διαφόρων σκουπιδιών. Η κατασκευή φαίνεται να εκπληρώνει τον σκοπό της με επιτυχία. Μένει να προσαρμοστούν τα μεταλλικά ποδαράκια, τα στεφανια και το πλέγμα στον πάτο. Επίσης μένει και να βαφτούν στα κατάλληλα χρώματα. 					|
| 27/09  - 30/10 | 4 Ημέρες   | Κατασκευή του πρώτου κάδου-μπασκέτα. Γίνονται κάποιες αλλαγές σε σχέση με τον αρχικό σχεδιασμό. Στην ράχη που στηρίζει το ταμπλό παρατηρήθηκε πως οι νοβοπανόβιδες δεν ήταν καλή λύση μιας και έσκιζαν το ξύλο και δεν "έπιαναν" καλά στο OSB. Προτιμήθηκαν οι βίδες με παξιμάδια και ροδέλες οι οποίες ενώ συγκρατούν πολύ καλύτερα το ταμπλό στον κάδο, δίνουν και τη δυνατότητα αποσυναρμολόγησης για ευκολία στην μεταφορά.|
| 22/09  - 25/09 | 4 Ημέρες   |  Μέτρημα και κόψιμο του φύλλου OSB στις κατάλληλες διαστάσεις για όλα τα κομμάτια.										|
| 20/09  - 21/09       | 4 Ημέρες  | Έρευνα και αγορά πρώτων υλών και εργαλείων. Επίσης γίνονται τα πρώτα σχέδια στον υπολογιστή. |
| 17/09  - 20/09       | 3 Ημέρες  | Συγγραφή της τεκμηρίωσης και των οδηγιών κατασκευής|

Κατασκευαστικά manuals
======================
[Manual για τελικούς χρήστες](https://github.com/ellak-monades-aristeias/Kadoi-mpasketes/blob/master/Files/Teliko%20Kataskevastiko%20Manual.pdf)
[Manual για developers και σχεδιαστές - βελτιώσεις, δυσλειτουργίες, κλπ, προτείνονται να καταχωρούνται ως ιssues](https://github.com/ellak-monades-aristeias/Kadoi-mpasketes/blob/master/Files/Manual%20gia%20Developers.sxediastes.pdf)


Wiki
====

 Στην κατηγορία [Wiki](https://github.com/ellak-monades-aristeias/Kadoi-mpasketes/wiki) υπάρχουν πληροφορίες και φωτογραφικό υλικό από τις εργασίες.
